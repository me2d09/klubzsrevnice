---
title: Výuka s anglickým pedagogem
longtitle: CLIL aneb výuka s anglicky mluvícím pedagogem
shorttitle: CLIL
images:
  - clil1.jpg
  - clil2.jpg
  - clil3.jpg
people:
  - jana
  - jitka
reference-nadpis: A co na to říkají paní učitelky, které učí v tandemu s našimi lektory?
reference:
  - text: |
      Děti přítomnost lektora vítají, přijímají. Rozhodně se ničeho neobávají ani nezažívají stres, že nerozumí všemu, co lektor říká. Za největší přínos této metody považuji každodenní možnost žáků přicházet do styku s anglickým jazykem v nejrůznějších situacích a předmětech. Spolupráce s anglickým pedagogem je výborná.
    job: učitelka 5. třídy
  - text: |
      S CLILEM mám zkušenost již druhým rokem jako učitelka, předtím i z pozice asistentky. Děti se hravou formou seznamují s angličtinou - hrají hry, zpívají písničky nebo se učí s interaktivní tabulí. Jako největší přínos vidím možnost naslouchat angličtině a načerpat správnou výslovnost. Dále i to, že výuka probíhá jinou formou oproti standardním hodinám. Spolupráce s rodilými mluvčími je úplně bezvadná. Rozhodně děti nemusí mít strach, když něčemu hned nerozumí, pomůže jim buď spolužák, učitel nebo i sám anglicky mluvící pedagog.
    autor: Květa Soukupová
    job: učitelka 5.C
  - text: |
      Za největší přínos metody CLIL pokládám samozřejmost, s jakou syn angličtinu při výuce bere. Vždy slyším „dělali jsme...“, „hráli jsme...“ Neslyším stížnosti, že by něčemu anglicky nerozuměl nebo že by se cítil nepříjemně. Naopak, na každou hodinu se těší. Nebojí se používat slovní zásobu, kterou má, i když je zatím malá. Snaží se komunikovat. Palec nahoru dávám také výslovnosti, zlepšila se.  
    autor: Hana Brožová
    job: maminka Péti ze 3.A

---
Ve školním roce 2018/19 byl ve spolupráci se školou a za podpory města Řevnice odstartován pilotní projekt výuky s rodilým mluvčím ve všech 3. třídách. Celá věc začala tím, že Jana Chárová a Jitka Nosková oslovily předsedkyni školské rady Hanu Ripkovou, ředitele školy Tomáše Řezníčka a radu města v čele se starostou Tomášem Smrčkou a představily jim, jak by projekt mohl vypadat a jaké jsou jeho přínosy a také náklady. Všem se myšlenka výuky s anglicky mluvícím pedagogem líbila, a tak byl projekt za velkorysé podpory města odstartován. Podařilo se domluvít spolupráci s Johnem Barkerem z Nového Zélandu, který chodil 4x týdně převážně do hodin výtvarné, hudební a tělesné výchovy a někdy také do hodin prvouky. Děti i paní učitelky byly nadšené, takže vedení školy podpořilo pokračování projektu ve všech 3. až 5. třídách. 
<!--vice-->

#### Kdo jsou naši lektoři?

Vedle Johna se tedy na chodbách školy můžete potkat také s energickým Filipem Djurisicem nebo Jacobem Sullivanem z Velké Británie. Snaha je, aby děti měly výuku s anglicky mluvícím pedagogem alespoň 4 hodiny týdně. Zároveň bychom chtěli, pokud se nám podaří sehnat dodatečné finanční zdroje, rozšířit CLIL dle zájmu do dalších tříd.
