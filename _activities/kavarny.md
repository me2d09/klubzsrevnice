---
longtitle: Rodičovské kavárny
subtitle: Setkání dětí s praxí
title: Rodičovské kavárny
shorttitle: Kavárny
news-category: kavarna
people:
  - andrea
---
Rodičovské kavárny jsou vzdělávací semináře určené pro rodiče, jejichž hlavním cílem je přinášet do školy zajímavá témata pro sebevzdělávání nejen rodičů našich žáků, ale také učitelů a širší veřejnosti. Účast není omezena pouze na členy, za drobný příspěvek do pokladny klubu se může přidat prakticky kdokoli.

#### Nadcházející kavárny

Školní rok 2024/2025

22.10. 2024 - Jak číst s dětmi a dětem (Mgr. Květa Kruger)

20.11. 2024 - Jak se učit a jak si zapamatovat i dvacetimístné číslo (Blanka Hálová)

5.3. 2025 - Jak podpořit výživu dětí pro správný vývoj mozku a jejich celkového zdraví (Katka Hanáková)

Školní rok 2025/2026

<!--vice-->

#### Více informací

Rodičovské kavárny se obvykle konají ve všední dny v podvečer ve školní jídelně. V budoucnu však plánujeme více využívat také prostory Dřeváku a Corsa. Abychom semináře zatraktivnili, snažíme se vytvořit prostředí připomínající kavárnu. Během večera udržujeme neformální atmosféru, nabízíme občerstvení, kávu a sladké pochutiny. Naším cílem je, aby kavárny nebyly jen místem pro sebevzdělávání, ale také příležitostí k příjemné společenské události. Na závěr semináře mají rodiče možnost sdílet své zkušenosti a lépe se vzájemně poznat.

Za dobu pořádání těchto vzdělávacích seminářů se nám povedlo přivést do Řevnic řadu atraktivních témat. Během semináře Digiděti Honzy Kršňáka jsme se více dozvěděli o vztahu dětí a moderních technologií. V rámci dalších večerů s  Janou Nečasovou a   Janem Kolouchem jsme se zabývali kyberšikanou a stále aktuálnějším využíváním AI ve vzdělávání našich dětí a v našem běžném životě. Již dvakrát jsme se dotkli tématu duševního zdraví našich dětí, poprvé díky Míše Kvasničkové, Nadě Kostkové a Saše Krebsové na naší vůbec první kavárně, která se uskutečnila v listopadu 2022 v Dřeváku. Teď naposledy to bylo v rámci workshopu, který pro nás připravila organizace Nevypusť Duši. Díky Anitě Michajlukové víme, jak vychovat sebevědomého a samostatného školáka, který se v životě neztratí. Bára Cíglerová nám představila tolik potřebné základy první pomoci. Dámy ze sdružení Magdalena nám pak ukázaly legální snadno dostupné drogy, které mohou, někdy i relativně zásadně, ohrozit naše děti. 

Do budoucna plánujeme semináře o sourozeneckých vztazích, ale i výhodách pobytu a učení se venku. Nicméně vše záleží nejen na kapacitách externích lektorů, ale i našich finančních možnostech. Za jakékoliv podněty na témata, která byste chtěli, aby se na našich kavárnách objevily, budeme rádi! A pokud bychom našli někoho, kdo by nám pomohl s hledáním grantů, kterými bychom mohli lektory financovat, tak bychom byli ještě radši :-).

Pokud byste měli námět na zajímavé téma nebo byste nám chtěli pomoc s financováním lektorů, tak se nám prosím ozvěte na náš [email](klubzsrevnice@gmail.com). Za jakékoliv podněty budeme moc rádi!

#### Již proběhlé kavárny

<!--vice-->

