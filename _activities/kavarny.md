---
longtitle: Rodičovské kavárny
subtitle: Setkání dětí s praxí
title: Rodičovské kavárny
shorttitle: Kavárny
news-category: kavarna
people:
  - andrea
---
Rodičovské kavárny představují vzdělávací semináře pro rodiče.  Jejich hlavním cílem je přinášet do školy zajímavá témata pro sebevzdělávání nejen rodičů dětí naší školy, ale i učitelů a širší veřejnosti. Kavárny tedy nejsou určené jen pro naše členy, ale může se jich účastnit za drobný příspěvek do pokladny klubu prakticky kdokoli. 

#### Nadcházející kavárny

<!--vice-->

#### Více informací

Rodičovské kavárny se většinou konají ve všední den v podvečer ve školní jídelně, ale v budoucnu plánujeme více využívat také prostory Dřeváku a Corsa.  Semináře zatraktivňujeme tím, že vytváříme prostředí připomínající kavárnu. Během večera se snažíme o neformální atmosféru, a tak nabízíme občerstvení, kávu a něco sladkého na zub. Byli bychom totiž rádi, aby kavárny byly spojené nejen se sebevzděláním, ale aby účastníci zažívali pocit společenské události. Na konci semináře mají rodiče navíc prostor sdílet si své zkušenosti mezi sebou a lépe se tak poznat. 

Za dobu pořádání těchto vzdělávacích seminářů se nám povedlo přivést do Řevnic řadu atraktivních témat. Během semináře Digiděti Honzy Kršňáka jsme se více dozvěděli o vztahu dětí a moderních technologií. V rámci dalších večerů s  Janou Nečasovou a   Janem Kolouchem jsme se zabývali kyberšikanou a stále aktuálnějším využíváním AI ve vzdělávání našich dětí a v našem běžném životě. Již dvakrát jsme se dotkli tématu duševního zdraví našich dětí, poprvé díky Míše Kvasničkové, Nadě Kostkové a Saše Krebsové na naší vůbec první kavárně, která se uskutečnila v listopadu 2022 v Dřeváku. Teď naposledy to bylo v rámci workshopu, který pro nás připravila organizace Nevypusť Duši. Díky Anitě Michajlukové víme, jak vychovat sebevědomého a samostatného školáka, který se v životě neztratí. Bára Cíglerová nám představila tolik potřebné základy první pomoci. Dámy ze sdružení Magdalena nám pak ukázaly legální snadno dostupné drogy, které mohou, někdy i relativně zásadně, ohrozit naše děti. 

Do budoucna plánujeme semináře o sourozeneckých vztazích, efektivních technikách využívání paměti, kritickém myšlení, ale i výhodách pobytu a učení se venku nebo správné výživě. Nicméně vše záleží nejen na kapacitách externích lektorů, ale i našich finančních možnostech. Za jakékoliv podněty na témata, která byste chtěli, aby se na našich kavárnách objevily, budeme rádi! A pokud bychom našli někoho, kdo by nám pomohl s hledáním grantů, kterými bychom mohli lektory financovat, tak bychom byli ještě radši :-).

Pokud byste měli námět na zajímavé téma nebo byste nám chtěli pomoc s financováním lektorů, tak se nám prosím ozvěte na náš [email](klubzsrevnice@gmail.com). Za jakékoliv podněty budeme moc rádi!

#### Již proběhlé kavárny

<!--vice-->

