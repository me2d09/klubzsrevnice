---
title: Robotika je hra
shorttitle: Robotika
images:
  - robotika1.jpg
  - robotika2.jpg
  - robotika3.jpg
  - robotika4.jpg
faq:
  - nadpis: Pro jak staré děti je kroužek určen?
    text: Kroužek je vhodný pro děti od 2. třídy, momentálně máme otevřené celkem 3 kroužky a navštěvují je děti od 2. do 5. třídy.
  - nadpis: Jaké vybavení se na kroužcích využívá?
    text: Stavíme primárně ze stavebnic Fischertechnik, programujeme micro:bity a občas hrajeme Minecraft Education.
  - nadpis: Jak často kroužek probíhá a kolik stojí?
    text: Kroužky jsou každé pondělí v budově druhého stupně řevnické školy. Kroužek stojí 2000 Kč na půl roku (pro členy Klubu ZŠ Řevnice, pro nečleny je cena 2 500 Kč), získané finance využíváme na nákup vybavení a další náklady spojené s kroužkem. Od školního roku 2022/23 bude pro pokročilé děti fungovat také dílna v prostorách areálu Národní házené v Řevnicích, Sportovní 981. Otevřená bude každou středu od 14:00 do 18:00 hod. S podporou lektora tu děti od 6. třídy budou tvořit vlastní projekty. Budou využívat 3D tisk, programovat, stavět, pájet a dělat spoustu dalších zajímavých věcí. Cena za vstup do dílny je také 2000 Kč za pololetí.   
  - nadpis: Jak přihlásit dítě do kroužku?
    text: Momentálně máme plně obsazenou kapacitu a přijímáme náhradníky.
people:
  - pavel
  - petr
  - milan
  - jitka
  - zdenek
---
V roce 2018 jsme ve spolupráci s GRAMOFONDEM, nadačním fondem GZ Media a ZŠ Řevnice začali pořádat technické kroužky pod názvem Robotika je hra. Děti se pod vedením zkušených lektorů z řad rodičů seznamují se základy fyziky, mechaniky, robotiky a programování. 

<!--vice-->

#### Jak to probíhá?

Stávající lektoři jsou tělem i duší technici a programátoři. Kroužky vedou s nadšením a bez nároku na honorář, takže se kurzovné může využít na nákup relativně drahého vybavení a ještě něco zbyde na podporu činnosti klubu rodičů. Pokud by někdo další měl zájem se na vedení těchto kroužků podílet, nebo chtěl finančním darem podpořit jejich konání, budeme velmi rádi. Zájemci o spolupráci se mohou ozvat přímo lektorům nebo na [klubzsrevnice@gmail.com](mailto:klubzsrevnice@gmail.com).

#### Kroužky Robotika je hra A,B,C a dílna D

PONDĚLÍ 14:00 - 15:30 hod.
Pokročilí B 
(ZŠ Řevnice, Školní 600, učebna č. 101)
Pokročilí C 
(ZŠ Řevnice, Školní 600, učebna č. 105)

PONDĚLÍ 15:30 - 17:00 hod.
Začátečníci A 
(ZŠ Řevnice, Školní 600, učebna č. 105)

STŘEDA 14:00 - 18:00 hod. 
(systém rezervace časových bloků v otevírací době dílny, více informací následně od lektorů)
Pokročilí D 
(v budově u hřiště Národní házené Řevnice,  Sportovní 981)  

CENA
Cena za pololetí činí 2 000 Kč (15 lekcí) pro členy Klubu rodičů a přátel školy ZŠ Řevnice.
Pro ostatní zájemce je cena 2 500 Kč. Kroužek trvá 90 minut, do dílny může dítě chodit min. na 90 minut týdně.  

Platbu za kroužek je možné zaplatit za 1 pololetí (2 000 Kč/2 500 Kč). V případě, že nebude dítě v 2. pololetí pokračovat, dejte nám prosím vědět na e-mail: noskovaj@centrum.cz, děkujeme. 

Platební údaje: 
Číslo transparentního účtu: 2200861197 / 2010
VS: 0001
Majitel účtu: Klub rodičů a přátel školy ZŠ Řevnice, z.s.

Kroužky se otevírají při minimálním počtu 6 dětí. Max. 10 dětí ve skupině. Při větším počtu zájemců mají přednost členové Klubu ZŠ.

ZAČÁTEK KROUŽKŮ A DÍLNY
Kroužky i dílna začínají v týdnu od 26. 9. 2022 a končí v týdnu od 29. 5. 2023 (2. pololetí začíná 6. února 2023). 

LEKTOŘI:
RNDr. Petr Čermák
Ing. Pavel Jisl
Ing. Milan Beníček
Ing. Zdeněk Beneš

