---
title: Robotika je hra
shorttitle: Robotika
images:
  - robotika1.jpg
  - robotika2.jpg
  - robotika3.jpg
  - robotika4.jpg
faq:
  - nadpis: Pro jak staré děti je kroužek určen?
    text: Kroužek je vhodný pro děti od 2. třídy, momentálně máme otevřené celkem 3 kroužky, které navštěvují děti od 2. třídy. Pro děti od 6. třídy je vhodná dílna, kde se za pomoci lektorů může pracovat na vlastních projektech.
  - nadpis: Jaké vybavení se na kroužcích využívá?
    text: Stavíme primárně ze stavebnic Fischertechnik, programujeme micro:bity a občas hrajeme Minecraft Education.
  - nadpis: Jak často kroužek probíhá a kolik stojí?
    text: Kroužky jsou každé pondělí v budově druhého stupně řevnické školy. Kroužek stojí 2 000 Kč na půl roku (pro členy Klubu ZŠ Řevnice, pro nečleny je cena 2 500 Kč), získané finance využíváme na nákup vybavení a další náklady spojené s kroužkem. Během školního roku 2022/23 začne pro pokročilé děti fungovat dílna v prostorách areálu Národní házené v Řevnicích, Sportovní 981. Otevřená bude každou středu od 14:00 do 18:00 hod. S podporou lektora tu děti od 6. třídy mohou tvořit vlastní projekty. 
  - nadpis: Jak přihlásit dítě do kroužku?
    text: Právě jsme ukončili kroužky ve školním roce 202/23. Pro přihlašování na příští školní rok sledujte prosím FB a web Klubu.
    people:
  - pavel
  - petr
  - milan
  - zdenek
  - jitka
---
V roce 2018 jsme ve spolupráci s GRAMOFONDEM, nadačním fondem GZ Media a ZŠ Řevnice začali pořádat technické kroužky pod názvem Robotika je hra. Děti se pod vedením zkušených lektorů z řad rodičů seznamují se základy fyziky, mechaniky, robotiky a programování. 

<!--vice-->

#### Jak to probíhá?

Stávající lektoři jsou tělem i duší technici a programátoři. Kroužky vedou s nadšením a bez nároku na honorář, takže se kurzovné může využít na nákup relativně drahého vybavení a ještě něco zbyde na podporu činnosti klubu rodičů. Pokud by někdo další měl zájem se na vedení těchto kroužků podílet, nebo chtěl finančním darem podpořit jejich konání, budeme velmi rádi. Zájemci o spolupráci se mohou ozvat přímo lektorům nebo na [klubzsrevnice@gmail.com](mailto:klubzsrevnice@gmail.com).

<!--vice-->

#### Časový rozpis kroužků v roce 2022/23

Ve školním roce 2022/23 probíhaly kroužky Robotika je hra A,B,C v budově ve Školní ulici (90 minut). Pro děti z druhého stupně jsme otevřeli dílnu D na házené nad dětským hřištěm, která byla otevřená každou středu od 14 do 18 hod. [Více informace o dílně ke stažení v PDF](/docs/dilna.pdf).
