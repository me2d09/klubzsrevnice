---
longtitle: Rodiče do školy
subtitle: Setkání dětí s praxí
title: Rodiče do školy
shorttitle: Rodiče do školy
      
people:
  - lucie
---
Jedná se o projekt spolupráce mezi školou a rodiči, jehož cílem je zprostředkovat dětem konkrétní profesní příběhy, studijní nebo pracovní zkušenosti a pomoci jim při úvahách nad tím, co chtějí studovat a čím se třeba budou jednou živit. Klub nabídl škole pomoc s vytvořením tzv. *databáze dobrovolníků* z řad rodičů. 
<!--vice-->
Všichni rodiče, kteří projevili o tuto formu spolupráce zájem, byli obesláni s prosbou o vyplnění formuláře, který obsahuje základní údaje o jejich profesi, kontaktní údaje, nabízenou formu spolupráce a časové možnosti. Na základě těchto informací jsme vytvořili databázi rodičů – dobrovolníků. 

Učitelé, mohou vybraného dobrovolníka kontaktovat sami napřímo, příp. mohou o pomoc s organizací požádat zástupcem Klubu.
Co se týče formy spolupráce, nejčastěji se bude nejspíše jednat o uspořádání přednášky / prezentace ve třídě, další variantou je uspořádat pro děti ve třídě workshop na vybrané téma (lze zařadit do výuky vybraných předmětů), příp. zorganizovat exkurzi na pracoviště. Vše samozřejmě závisí na představě učitele a na domluvě s vybraným rodičem – detaily je třeba řešit individuálně.  

Zaujala Vás tato aktivita a máte chuť se také zapojit? Kontaktujte nás na [klubový e-mail](klubzsrevnice@gmail.com).

Chtěli byste tuto aktivitu doporučit třídní učitelce Vašich dětí? Pošlete jí odkaz na tuto webovou stránku.
 

