---
layout: post   # to tu musí být
title:  Děti z robotiky se dotkly vesmíru  # nadpis, max cca 30 znaků (vyzkoušet)
autor: Radka  # křestní jméno autora, lze nechat prázdné
image: /img/blog/Kluci_sonda.jpg  # jméno obrázku včetně adresáře, velikost 900x600
quote: Pro děti to byl zážitek na celý život.  # citát (nepovinné) - jeho umístění se dělá pomocí <!--quote--> v textu
quotecite: Petr Čermák  # kdo to řekl (nepovinné)
---
Kroužek robotiky se od elektrických obvodů posunul skoro až do vesmíru. 
Kluci, kteří kroužek navštěvují, vyslali do výšek na meteorologickém balonu vlastnoručně vyrobenou sondu.
Sledovali její let a po dobrodružném pátrání ji i našli.

<!--vice-->

Den D nastal 14. října. Do  Českého hydrometeorologického ústavu v Libuši se na finální otestování a vlastní start vydalo nakonec sedm aut s dětmi, vedoucími a rodiči v roli řidičů. Pětadvacet mladých konstruktérů sledovalo, jak se meteorologický balon plní drahocenným heliem, následovalo poslední zvážení nákladu kvůli odhadu trajektorie letu a dlouho očekávaný odpočet. “10, 9, 8, … start”, zvolali jsme společně a sledovali, jak se půl roku společně budovaný projekt rychle ztrácí v mracích. 


**Dotkni se vesmíru**


Bylo to vyvrcholení programu Dotkni se vesmíru, do něhož jsme se přihlásili na jaře 2022 díky vydatné podpoře sponzorů z řad rodičů našich žáků. Víl byl od začátku jasný: vypustit sondu na meteorologickém balonu. Od pořadatelů jsme obdrželi montážní kit sondy s kamerou a mikropočítačem se senzory teploty, GPS a vysílačem rádiového signálu. 
V předchozím školním roce jsme v průběhu lekcí robotiky celou sondu sestavili a důkladně otestovali během výletu na Planetární stezku severně od Prahy. V průběhu letních prázdnin se pak tým nejzkušenějších montérů několikrát sešel, aby hotové řešení obohatil o přídavný senzor teploty, lego panáčka a GSM modul pro záložní komunikaci. Zároveň tým sestrojil SMS přijímač s napojením na internet a interní discordový kanál týmu. 


**Pátráme po sondě**


V polovině října v Libuši sonda skutečně odstartovala a vzápětí jsme obdrželi první odhad místa dopadu. Pacov u Pelhřimova. S tím, že sond apoletí zhruba tři hodiny a místo dopadu se může mírně změnit. Pátrací týmy ihned vyrazily a cestu si zpestřily najitím meteoroligické sondy, kterou libušští odborníci vypustili před tou naší. 
Nalezli jsme ji celkem záhy na poli u Načeradce, což povzbudilo náladu v týmu před závěrečným hledáním sondy vlastní - do dopadu zbývala jedna hodina.
Sonda po celou dobu vysílala radiový signál, který zachytávaly profesionální i amatérské radiové stanice po celém světě a nahrávaly její polohu na internet spolu s odhadem předpokládaného dopadu. Tyto stanice dle očekávání přestanou signál přijímat, jakmile sonda klesne pod cca 1000 m.n.m. a proto bylo třeba, abychom byli kolem předpokládaného místa dopadu dříve a mohli závěrečnou fázi klesání sondy zachytit pomocí naší přenosné antény. 
V posledních minutách letu došlo zřejmě vlivem průletu oblačností k zamotání padáku a následnému volnému pádu sondy. Kvůli tomu sonda dopadla o cca půl kilometru jinde než byl předpoklad, avšak naštěstí její dopad zbrzdil hustý les a sonda nepřestala vysílat svou polohu. Našli jsme ji utrženou na zemi a potrhaný padák se zbytkem balonu zůstal asi 12 metrů vysoko na vzrostlém smrku.
Analýzou záznamu sondy jsme dostali krásné záběry z kamery a hlavně zjištění, že sonda vystoupala až do výšky 34 906 metrů nad mořem! 


Na kroužcích staví děti mechanické modely různých vozidel a přístrojů ze stavebnice Fischertechnik, které časem doplňují o motory nebo je propojují například s elektronickou stavebnicí micro:bit. Učí se také programovat nebo spolupracovat v týmu. Premiérou letošního roku je robotická dílna, která zatím funguje každou středu odpoledne a navečer v prostorách Národní házené v Řevnicích. Inspirací je nám koncept otevřených dílen fablab, které fungují po celém světě. Zatím se zde  starší děti od 6. třídy pod vedením lektorů věnují vlastním projektům, je jim k dispozici pájecí stanice s kupou součástek, pár počítačů a 3D tiskárna. Pevně však doufáme, že se nám co nejdříve podaří vybavení dílny rozšířit o laserovou gravírku, CNC soustruh a další počítače. V této souvislosti hledáme dárce z řad firem či rodičů; klub rodičů umí vystavit darovací smlouvu.  Zároveň sháníme další nadšence, kteří by spolu s našimi lektory dílnu vedli. Chtěli bychom, aby byla přístupná většímu počtu dětí a dospělých více dní v týdnu. 
Už teď všichni plánujeme, co podnikneme příště!


<!--quote-->


**JAK TO VŠECHNO ZAČALO**


Robotické kroužky v řevnické škole začaly fungovat před čtyřmi lety s podporou GRAMOFONDU, nadačního fondu GZ Media, světové jedničky ve výrobě gramodesek z Loděnice. Fond v rámci spolupráce bezplatně zapůjčil nákladné stavebnice a vedení školy zajistilo potřebné zázemí a také prostor pro skladování vybavení. Od loňského roku organizačně zajišťuje fungování robotických kroužků obnovený Klub rodičů a přátel ZŠ Řevnice, který také financuje nákup dalšího vybavení. 
Na začátku ve školním roce 2019/20 fungoval jeden kroužek pro 8 dětí převážně ze 3. tříd. Postupně se díky nadšení a zájmu lektorů i dětí stal z robotiky kroužek, který dnes navštěvuje 41 dětí a který vedou 3 kmenoví lektoři z řad členů klubu. Díky tomu, že všichni pracují bez nároku na honorář, mohou se veškeré peníze za kurzovné využít pro kroužek, a to především na nákup vybavení.


**3 KROUŽKY A 1 DÍLNA**


Kroužky běží v letošním školním roce celkem tři, a to vždy v pondělí odpoledne přímo ve škole. Zájem o ně je opravdu velký, takže by se dost pravděpodobně naplnil i další kroužek, kdybychom ho otevřeli. To ale se stávajícími lektory udělat nemůžeme, protože ti při svém pracovním vytížení bohužel další čas na vedení kroužků nenajdou. Ale věříme, že se třeba přidají ještě další nadšenci do techniky z řad rodičů nebo i prarodičů, a my budeme moci nabídnout místo dalším dětem. 


**STAVÍME, PROGRAMUJEME, PROPOJUJEME**


Na kroužcích staví děti mechanické modely různých vozidel a přístrojů ze stavebnice Fischertechnik, které časem doplňují o motory nebo je propojují například s elektronickou stavebnicí micro:bit. Učí se také programovat nebo spolupracovat v týmu. Premiérou letošního roku je robotická dílna, která zatím funguje každou středu odpoledne a navečer v prostorách Národní házené v Řevnicích. Inspirací je nám koncept otevřených dílen fablab, které fungují po celém světě. Zatím se zde  starší děti od 6. třídy pod vedením lektorů věnují vlastním projektům, je jim k dispozici pájecí stanice s kupou součástek, pár počítačů a 3D tiskárna. Pevně však doufáme, že se nám co nejdříve podaří vybavení dílny rozšířit o laserovou gravírku, CNC soustruh a další počítače. V této souvislosti hledáme dárce z řad firem či rodičů; klub rodičů umí vystavit darovací smlouvu.  Zároveň sháníme další nadšence, kteří by spolu s našimi lektory dílnu vedli. Chtěli bychom, aby byla přístupná většímu počtu dětí a dospělých více dní v týdnu. 
Už teď všichni plánujeme, co podnikneme příště!


