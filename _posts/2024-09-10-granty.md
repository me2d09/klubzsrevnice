---
layout: post   # to tu musí být
title:  Projekt žákovských minigrantů  # nadpis, max cca 30 znaků (vyzkoušet)
autor:   # křestní jméno autora, lze nechat prázdné
image: /img/blog/granty.jpg  # jméno obrázku včetně adresáře, velikost 900x600

---
Cílová stanice: Ještě lepší Řevnice!
Máš nápad, co dělat? Udělej to!!!

<!--vice-->

O co se jedná? 

Projekt žákovských minigrantů (MG Řevnice) jsme v Klubu rodičů připravili za účelem podpory kreativity a iniciativy žáků v rámci přípravy a hlavně realizace projektů prospěšných pro školní komunitu a obec. 

Čeho se má projekt týkat necháváme na dětech. Může to být cokoli, co někomu pomůže, potěší.  Projekt může podat buď skupinka minimálně 3 žáků  druhého stupně nebo přímo celý tým ze 4. a 5. třídy pod vedením paní učitelky nebo učitele. Výši jednotlivých grantů jsme společně se školou stanovili na maximálně 10 000 Kč.

Roli hlavních mentorek se zhostily paní učitelky Dariana Kričková a Marcela Mourečková. Abychom dětem pomohli jejich nápady vytunit, bude pro ně nejdřív připraven workshop NÁPAD!. Následně bude uspořádán i seminář PROJEKT!, kde se děti dozví, jak se projekt plánuje, co všechno je potřeba předem promyslet a jak si přidělit v rámci týmu jednotlivé role.

Uzávěrka přihlášek grantových žádostí proběhne 30.11. V průběhu prosince dojde k prezentaci jednotlivých projektů a od ledna pak předpokládáme, že by nastala jejich postupná realizace. V červnu projekt slavnostně zakončíme. 

Elektronický formulář žádosti o grant žáci řevnické ZŠ najdou na tomto odkazu: 1url.cz/@MGRevnice

Už teď se moc těšíme na všechny nápady, které děti budou mít. 

Klub rodičů ZŠ Řevnice


<!--quote-->
