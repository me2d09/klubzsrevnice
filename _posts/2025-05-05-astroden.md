---
layout: post   # to tu musí být
title:  Astroden  # nadpis, max cca 30 znaků (vyzkoušet)
autor: Martin Kestl  # křestní jméno autora, lze nechat prázdné
image: /img/blog/astroden.jpg  # jméno obrázku včetně adresáře, velikost 900x600

---
Astroden na řevnické škole díky projektu Malých grantů a hlavně dětem ze 4.C, kteří se na jeho organizaci podílely. 

<!--vice-->

Realizace vítězných projektů v rámci Malých grantů je v plném proudu.

Jak proběhl Astroden v režii 4.C se můžete dozvědět ze zprávy, kterou pro nás připravil Martin Klesl.

Martinovi moc děkujeme a už se moc těšíme na podobně krásné zprávy z dalších projektů, které díky Malým grantů řevnické děti plánují zrealizovat!


**Astroden v Řevnicích**

Všechno to začalo 3. září 2024. Všichni jsme u školy dostali papírek s Malými granty. Z letáčku jsme
zjistili, že všichni máme šanci zorganizovat nějakou věc, která někoho potěší, někomu pomůže,
prospěje. Třeba budku pro ptáky, vysadit rostliny na školní zahradě… a tak dál. Měli jsme možnost na
organizaci dostat 10 000 Kč od Klubu rodičů a přátel řevnické základní školy. Byla malá šance, aby
zrovna náš návrh vyhrál. Ale i přesto jsme pokračovali v plánování. Naše nejvíc podporované nápady
byly: Astrobeseda, Pohádková stezka pro děti z MŠ a Lego sonda. Bohužel Lego sonda vypadla,
protože jsme počítali, a bylo to o hodně víc peněz. Počítali jsme dále a dohodli jsme se, že zkusíme
oba zbylé projekty.
Takže jsme si stanovili cíl Astrobesedy: Uděláme astrobesedu a zajistíme pozorování noční oblohy pro
veřejnost astronomickými dalekohledy. Všechno důležité jsme domlouvali s pražským planetáriem.
Děkujeme lektorce paní Hrnkové za ochotu, že s námi dětmi ze 4.C domlouvala akci.
Přišel ten den, kdy jsme měli udělat besedu. Bylo to 6.4. 2025. Bylo to super. Měli jsme na to pět
hodin. Od 17.00 do 22.00. Bylo to tam plné dobrot a lidí. Všichni připravili výborné pohoštění. Moje
třiadevadesátiletá prababička napekla pravé klasické moravské svatební koláčky!
Otázky účastníků pro lektory byly velmi zajímavé. Slunce má v jádru teplotu 15 000 000 °C! Průměr
Slunce se rovná 100 x průměr naší Země. Zajímavé, co? Podařilo se pozorování Slunce a Měsíce!
Obloha ale byla, v noci zatažená, a tak ji budeme muset pozorovat zase někdy příště.
Děkujeme společnosti AISIS, KRPŠ, vedení ZŠ v Řevnicích!

Martin Kestl
(žák 4.C)



<!--quote-->

